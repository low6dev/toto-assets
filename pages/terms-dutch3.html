<h2>Algemeen</h2>
<ol>
  <li>
    Deze algemene spelvoorwaarden (hierna: de “Spelvoorwaarden”) zijn van
    toepassing op de actie Score4 (hierna: de “Actie”) georganiseerd door ADR
    Nieuwsmedia, onderdeel van DPG Media B.V., gevestigd te Amsterdam (1018 LL)
    aan de Jacob Bontiusplaats 9 (hierna: “DPG Media”).
  </li>
  <li>
    De Actie heeft tot doel het promoten van het merk AD en haar regiotitels als
    sport c.q. voetbalminded nieuwsplatform.
  </li>
</ol>

<h2>
  Deelname
</h2>
<ol>
  <li>
    De deelname aan de Actie is gratis en geschiedt via de website van het de
    ADR Nieuwsmedia titels.
  </li>
  <li>
    De deelnemer (hierna: de “Deelnemer(s)”) aan de Actie dient hiervoor alle
    voor deze Actie noodzakelijke gegevens achter te laten. Het is de
    verantwoordelijkheid van de Deelnemer dat deze gegevens juist zijn.
  </li>
  <li>
    Indien de Deelnemer bij deelname aan de Actie onvolledige en/of onjuiste
    (persoons)gegevens doorgeeft heeft DPG Media het recht om de deelname van de
    Deelnemer van verdere mededinging uit te sluiten en kan eenzijdig door DPG
    Media worden besloten het recht op de te winnen prijs(zen) te laten
    vervallen.
  </li>
  <li>
    De deelname aan de Actie is uitgesloten voor Deelnemers onder de 18 jaar,
    medewerkers van DPG Media en haar dochterondernemingen én een ieder die op
    enigerlei wijze direct of indirect in organisatorische zin betrokken is bij
    deze Actie.
  </li>
  <li>
    De Deelnemer dient woonachtig te zijn in Nederland en beschikt over een
    vaste woon- en verblijfplaats waar hij of zij als bewoner staat
    ingeschreven.
  </li>
  <li>
    DPG Media is te allen tijde gerechtigd Deelnemers zonder opgaaf van reden
    uit te sluiten van deelname aan de Actie.
  </li>
  <li>
    Door deel te nemen aan de Actie verklaart de Deelnemer akkoord te gaan met
    deze Spelvoorwaarden.
  </li>
</ol>

<h3>
  Actieopzet
</h3>
<ol>
  <li>
    De Actie loopt van 1 februari 2021 tot en met 31 mei 2021.
  </li>
  <li>
    De deelnemer kan als volgt deelnemen aan de Actie: De Deelnemer kan
    wekelijks (per Deelnemer verschillende) vier wedstrijden die worden gespeeld
    in de Eredivisie voorspellen en kan zo kans maken op het winnen van de prijs
    van maximaal EUR 5.000,- (hierna: de “Hoofdprijs”).
  </li>
  <li>
    Op één van de vier wedstrijden die worden gespeeld in de Eredivisie kan de
    Deelnemer een extra eindstand voorspelling geven waarmee de Deelnemer kans
    maakt op € 5,- of naar eigen goeddunken DPG Media te bepalen, € 5,- gratis
    speeltegoed bij Toto.
  </li>
  <li>
    Elke ronde in de Score4 wordt afgesloten op de starttijd van de eerste
    wedstrijd uit de Eredivisie van elke speelronde. De lijst met wedstrijden en
    starttijden voor elke ronde kan worden bekeken op ad.nl/viervoetbal.
  </li>
  <li>
    Als de eerste wedstrijd eenmaal is begonnen, kan de Deelnemer zijn
    voorspellingen niet meer wijzigen. Om deel te nemen aan de Actie, moet de
    Deelnemer de scores voor alle vier de wedstrijden tijdig hebben ingevuld.
  </li>
  <li>
    Om een prijs te kunnen winnen moet de Deelnemer alle vier de wedstrijden
    correct hebben voorspeld.
  </li>
  <li>
    Een volledige uitleg van de Actie is de vinden op ad.nl/score4.
  </li>
</ol>

<h3>Prijzen</h3>

<ol>
  <li>
    De prijswinnaars worden op de volgende manier bepaald:
    <ul>
      <li>
        De Hoofdprijs is EUR 5.000,- per trekking welke plaatsvindt na elke
        speelronde uit de Eredivisie, tenzij anders vermeld. Deze prijs wordt
        toegekend aan de Deelnemer die de scores in ALLE vier geselecteerde de
        wedstrijden uit de Eredivisie correct heeft voorspeld in de relevante
        speelronde.
      </li>
      <li>
        Als er meer dan één Deelnemer is die de juiste scores van alle vier de
        wedstrijden uit de Eredivisie correct heeft voorspeld, wordt de
        Hoofdprijs verdeeld over al deze Deelnemer(s).
      </li>
      <li>
        Als er geen winnaar is, wordt er door DPG Media geloot om een ​​winnaar
        te bepalen uit alle Deelnemers die 3 van de 4 wedstrijden uit de
        Eredivisie correct hebben voorspeld.
      </li>
    </ul>
  </li>
  <li>
    Als een wedstrijd uit de Eredivisie die onderdeel is van de Actie wordt
    uitgesteld, gestaakt of niet voltooid (waarbij minder dan 90 minuten wordt
    gespeeld), wordt de wedstrijd als ongeldig beschouwd.
  </li>
  <li>
    Als tijdens een speelronde slechts drie van de vier wedstrijden die
    onderdeel zijn van de Actie worden voltooid, wordt de beschikbare
    jackpotcompetitieprijs van EUR 5.000,- voor die ronde verlaagd tot EUR
    2.000,-. Als er minder dan drie van de vier wedstrijden die onderdeel zijn
    van de Actie zijn voltooid zijn de prijzen voor deze speelronde ongeldig.
  </li>
  <li>
    Wanneer de Deelnemer een prijs heeft gewonnen ontvangt de Deelnemer hierover
    een (persoonlijke) e-mail.
  </li>
  <li>
    Elke Deelnemer kan meerdere malen deelnemen aan de Actie en daarbij ook kans
    maken op het winnen van een prijs.
  </li>
  <li>
    Het totale prijzenpakket van de Actie heeft een waarde van minimaal EUR
    65.000,- en maximaal € 100.000,- verdeeld over maximaal 20 11 trekkingen.
  </li>
  <li>
    De uitslag van de Actie is bindend en niet voor beroep vatbaar. Over de
    uitslag van de Actie worden gecorrespondeerd.
  </li>
  <li>
    DPG Media kan niet aansprakelijk worden gehouden voor het geval een
    prijswinnaar onjuiste gegevens heeft verstrekt en om die reden die prijs
    niet uitgereikt kan worden en/of indien de prijswinnaar de prijs weigert in
    ontvangst te nemen. Indien de Deelnemer onjuiste gegevens heeft verstrekt
    komt deze niet in aanmerking voor een prijs.
  </li>
  <li>
    Aanwijzing van de prijswinnaars geschiedt uiterlijk in de week na de
    gespeelde speelronde in de Eredivisie. Aanwijzing van de prijswinnaar(s)
    geschiedt indien noodzakelijk met behulp van een onpartijdig
    computerprogramma.
  </li>
  <li>
    De prijzen zijn persoonsgebonden en niet overdraagbaar.
  </li>
  <li>
    DPG Media behoudt zich het recht voor de prijzenpot gedurende de Actie aan
    te passen, dan wel aan te vullen met additionele prijzen.
  </li>
  <li>
    Ingeval van fraude en/of onrechtmatige beïnvloeding behoudt DPG Media zich
    het recht voor om Deelnemers uit te sluiten, niet tot uitkering van de prijs
    over te gaan of om achteraf de prijs te laten vervallen.
  </li>
</ol>

<h3>
  Privacy en persoonsgegevens
</h3>

<ol>
  <li>
    De Deelnemer is verplicht tot het verschaffen van correcte, actuele en
    complete informatie. DPG Media kan de Deelnemer verzoeken bewijs te leveren
    van hun identiteit en een geldige inschrijving op de door de Deelnemer
    opgegeven woon- en/of verblijfplaats.
  </li>
  <li>
    Deelnemers die prijzen winnen kunnen door DPG Media gevraagd worden hun
    namen en eventueel mogelijke foto’s of andere opnames te gebruiken bij
    promotionele activiteiten in verband met deze Actie. Deze winnaars die hun
    medewerking verlenen aan promotionele activiteiten van DPG Media hebben geen
    recht op een (financiële) vergoeding.
  </li>
  <li>
    De (persoons-)gegevens die nodig zijn voor deelname aan de Actie worden
    verwerkt door DPG Media.
  </li>
  <li>
    In verband met de Actie aan DPG Media verstrekte persoonsgegevens wordt
    verwerkt voor deelname aan de Actie. Meer informatie hieromtrent is
    beschikbaar is het privacy statement van DPG Media.
  </li>
</ol>

<h3>
  Aansprakelijkheid
</h3>
<ol>
  <li>
    DPG Media is niet aansprakelijk voor enige schade voortvloeiend uit de
    toegang tot, het gebruik van en het vertrouwen op de verstrekte informatie.
  </li>
  <li>
    DPG Media is niet aansprakelijk, noch op grond van de wet, nog uit
    overeenkomst, voor eventuele gevolgschade van de Actie of tijdens de Actie.
  </li>
  <li>
    DPG Media draagt geen enkele aansprakelijkheid inzake ongevallen, te late
    leveringen, schade of bijkomende kosten van welke aard dan ook, die uit de
    Actie, de promotie, de toekenning van de prijs of de ontvangst van de prijs
    voortvloeien.
  </li>
  <li>
    DPG Media is niet aansprakelijk voor de schades die voortvloeien uit
    vergissingen in de Actie. Wijzigingen, type- en zetfouten zijn dan ook
    voorbehouden.
  </li>
  <li>
    DPG Media is evenmin aansprakelijk in geval van enig technisch mankement
    en/of vertragingen in het binnenkomen van de inzendingen.
  </li>
  <li>
    DPG Media en eventuele door haar ingeschakelde hulppersonen en/of derden
    zijn niet aansprakelijk voor enige schade, direct of indirect, die
    voortvloeit uit of op enigerlei wijze verband houdt met deze Actie.
  </li>
</ol>

<h3>
  Slotbepalingen
</h3>

<ol>
  <li>
    In alle gevallen waarin deze Spelvoorwaarden niet voorzien, zal een besluit
    worden genomen door DPG Media.
  </li>
  <li>
    DPG Media behoudt zich uitdrukkelijk het recht voor om naar haar eigen
    goeddunken en zonder voorafgaande kennisgeving deze Spelvoorwaarden, overige
    voorwaarden, informatie en/of de prijs of prijzen te wijzigen of de Actie
    voortijdig te beëindigen, zonder dat DPG Media daardoor op enigerlei wijze
    tot vergoeding van schade is gehouden jegens de Deelnemer.
  </li>
  <li>
    Alle intellectuele eigendomsrechten op de inhoud van de Actie, waaronder de
    website, de teksten, afbeeldingen, lay-out, software en/of overige
    informatie komen toe aan DPG Media.
  </li>
  <li>
    De eventueel verschuldigde kansspelbelasting komt voor rekening van DPG
    Media, dat wil zeggen dat prijswinnaars niet achter kansspelbelasting over
    de waarde van de gewonnen prijs hoeven te betalen.
  </li>
  <li>
    Op deze Actie is de Gedragscode Promotionele Kansspelen (hierna: de
    “Gedragscode”) van toepassing. DPG Media handelt in overeenstemming met deze
    Gedragscode.
  </li>
  <li>
    Als enige bepaling of gedeeltelijke bepaling van deze Spelvoorwaarden
    ongeldig, onwettig of niet-afdwingbaar is of wordt, wordt deze geacht te
    zijn gewijzigd tot het minimum dat nodig is om deze geldig, legaal en
    afdwingbaar te maken. Indien een dergelijke wijziging niet mogelijk is,
    wordt de relevante bepaling of deelbepaling geacht te zijn verwijderd. Elke
    wijziging of schrapping van een bepaling of gedeeltelijke bepaling onder
    deze clausule heeft geen invloed op de geldigheid en afdwingbaarheid van de
    rest van deze Spelvoorwaarden.
  </li>
  <li>
    Op de Actie is Nederlands recht van toepassing. Eventuele geschillen
    voortvloeiend uit verband houdende met deze Spelvoorwaarden of de Actie
    dienen te worden voorgelegd aan de bevoegde rechter in Amsterdam.
  </li>
  <li>
    Eventuele klachten over de Actie kunnen worden gericht aan:
    <a href="mailto:info@score4.nl?subject=Support">
      info@score4.nl
    </a>
  </li>
</ol>
